---
title: Sicurezza e prevenzione
tags:
  - sicurezza
date: 2024-01-09
---

#### Rifiuti
- **Rifiuto speciale**: rifiuto prodotto dalle aziende
- **Rifiuto urbano**: prodotto nelle abitazioni

#### Articoli
- **Art. 32 Costituzione**: La Repubblica tutela la salute come fondamentale diritto dell'individuo e interesse della collettività, e garantisce cure gratuite agli indigenti.
- **Art. 2087 Codice civile**: L'imprenditore e' tenuto ad adottare nell'esercizio dell'impresa le misure che, secondo la particolarita' del lavoro, l'esperienza e la tecnica, sono necessarie a tutelare l'integrita' fisica e la personalita' morale dei prestatori di lavoro.
- **Art. 589 Codice penale**: Chiunque cagiona per colpa la morte di una persona e' punito con la reclusione da sei mesi a cinque anni.

#### Lavoratore
Persona che, **indipendentemente dalla tipologia contrattuale**, svolge un'attività lavorativa nell'ambito dell'organizzazione di un datore di lavoro pubblico o privato, **con o senza retribuzione**, anche al solo fine di svolgere un mestiere, un'arte o una professione, esclusi gli addetti ai servizi domestici e familiari.

#### Datore di lavoro
Si intende generalmente con il termine datore di lavoro colui che utilizza la forza lavoro di personale dipendente, dietro pagamento di corrispettivo.  

Datore di lavoro è quindi colui che organizza il lavoro del dipendente ed è creditore della prestazione di lavoro.

#### RSPP
RSPP è l’acronimo di Responsabile del Servizio di Prevenzione e Protezione. Esso viene nominato dal datore di lavoro per coordinare, sotto la sua responsabilità, il servizio di prevenzione protezione. Spetta al datore di lavoro, infatti, organizzare questo servizio e realizzarlo avvalendosi di questa figura al quale, tuttavia, non può delegare le proprie responsabilità. Essere RSPP significa occuparsi in termini preventivi di valutare i rischi cui sono esposti i lavoratori di un’azienda ed elaborare le procedure necessarie per ridurli e i piani d’intervento necessari in caso di eventi negativi.

#### ASPP
Con questo acronimo, che significa Addetto al Servizio di Prevenzione e Protezione, si intende quella figura che compone il Servizio di Prevenzione e Protezione (SPP) in appoggio al Responsabile del Servizio di Prevenzione e Protezione (RSPP), con specifiche competenze in materia di Salute e Sicurezza del Lavoro.

#### Valutazione dei rischi
- **Oggettiva**: misure strumentali e/o algoritmi
- **Soggettiva**: rischio = probabilità x danno